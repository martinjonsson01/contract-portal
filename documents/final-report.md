# Final Report
Närvarande: Ella, Emil, Tamás, Mathias, Pawel, Martin, Jacob, Jonathan
## Intro
I slutet av projektet hade vi leverans av projektet till vår stakeholder. Under denna överlämning visade vi allt vi åstadkommit under våra sprints, och våran stakeholder fick ställa frågor och ge feedback. De var mycket nöjda, och ville börja använda våran produkt i skarp miljö, trots att det redan finns en befintlig lösning. Dessutom ville de vidareutveckla denna webbsida och till och med anställa oss för att fortsätta arbetet. Den feedback vi fick handlade om ämnen vi diskuterat med vår kontaktperson hos företaget, och i samråd med denne nedprioriterat. 
# Customer Value and Scope
## 1. the chosen scope of the application under development including the priority of features and for whom you are creating value
### A
Vi valde ett projekt utifrån vilka resurser vi har tillgängliga vilket var tid, kunskaper och pengar, i form av serverkostnader. Där vi tog reda på vad som skulle krävas för att ge värde till vår stakeholder, dvs det minsta vi skulle behöva göra för att ge dem någon typ av värde. Eftersom det redan fanns en befintlig portal hade vi som målsättning att skapa en ny portal med minst lika bra funktionalitet. Detta gjorde att vi prioriterade features som redan var implementerade i den redan befintliga portalen.
Sedan gjorde vi en estimation om vi med tiden vi hade (8 veckor) och de kunskaper vi hade inom back- och frontend, där vi ansåg att vi skulle hinna med att få något gjort som skulle ge stakeholdern värde. Till exempel nedprioriterades funktionalitet såsom single-sign-on och ett chattforum då dessa inte ansågs ge lika mycket värde.
### B
Till nästa projekt, hade vi gjort samma uppskattningar så att scopet inte blir för stort och vi inte hinner leverera något som inte ger värde. En viktigt detalj blir att inte underskatta om mängden saker man behöver lära sig för att klara av projektet, då vi märkte att detta kunde ta betydligt längre tid än förväntat.
Vidare hade vi också haft en högre prioritet på användarsidan och nedprioriterat adminsidan. Detta eftersom majoriteten av aktiviteten på sidan sker just av användarna, och därför hade det gett mer värde att finslipa den mer.
### A→B
Genom att försöka uppskatta om vad man kommer behöva kunna, går det att lägga upp en strategi för att lära sig de saker man inte kan t.ex det kanske är någon i laget som har koll på den biten som man kan vända sig till och ställa frågor eller om denna person får ansvar för att utveckla den delen. Om man inte har någon som har koll på det området, är det viktigt att räkna med att denna delen av projektet kommer ta extra lång tid att slutföra. 
För att kunna prioritera mellan användarsidan och adminsidan bättre i framtiden skulle vi behöva identifiera våra målgrupper och då kunna prioritera vilken av dem som är viktigast att ge värde för.
## 2. the success criteria for the team in terms of what you want to achieve within the project (this can include the application, but also your learning outcomes, your teamwork, or your effort)
### A
Målen har varit att maximera värde för kund samt lärande för oss själva. Under projektets gång har vi kontinuerligt haft möten för att hela tiden prioritera vad som för tillfället ger mest värde tillsammans med externa kontaktpersoner. Vi upplever att det har fungerat väldigt bra. För att nå en bra nivå av lärande ägnade vi oss åt bland annat parprogrammering, code reviews samt möjligheten att fritt välja vad man vill arbeta med. Utvecklingsprocessen har generellt fungerat bra när det kommer till inlärning men i vissa fall minskade effektiviteten av det.
### B
Inför ett kommande projekt hade vi varit noga med att tidigare i projektets gång få en tydligare bild av vad stakeholdern önskar i termer av design och funktionalitet, då detta var av stort värde för utvecklingsprocessen. Ett framtida projekt kommer också behöva göra en avvägning mellan att maximera effektivitet och inlärning hos lagmedlemmarna.
### A→B
 Den största åtgärden är som sagt att ha tydligare kommunikation med stakeholder för att få en enhetlig och tydlig bild av slutprodukten tidigare, tex i form av fler frågor under sprint review. Beroende på målet med projektet sätts fokus antingen på inlärning såsom detta projekt, eller mer åt effektivitet. Det senare uppnås genom att individer väljer att arbeta med funktioner de är bekväma med.

## 3. your user stories in terms of using a standard pattern, acceptance criteria, task breakdown and effort estimation and how this influenced the way you worked and created value
### A
 Vi har varit konsekventa med att använda oss av ett mönster för user stories, konkreta acceptanskriterier samt sättet vi uppskattar mängd arbete. Vi har inte ägnat oss åt “task breakdown” då vi inte ansåg att det var nödvändigt. Generellt så har denna process fungerat väldigt bra, även om den ibland har tagit onödigt mycket tid. Dock var det inte alltid lätt att göra små vertikala bitar, vilket gjorde vissa stories lite stora. Dessa stories hade med stor sannolikhet gynnas av task breakdown.  
### B
Ett framtida projekt hade gynnats av samma upplägg, med förändringen att införa task breakdowns för att lättare hantera otympligt stora stories. Dessutom fortsätta att hålla implementations detaljer till det minimala under våra planeringsmöten då det drog iväg på tiden, och gav inte alltid något stort värde.
### A→B
För att säkerställa att mötena är effektiva är det viktigt att begränsa tiden, samt i största möjligaste mån undvika diskussion på implementeringsnivå. Sen fortsätta att försöka göra stories så små och vertikala som möjligt, och när detta inte är möjligt göra någon typ av task breakdown. 
## 4. your acceptance tests, such as how they were performed, with whom, and which value they provided for you and the other stakeholders
### A
Under projektets gång hade vi två acceptanstest, den ena var våra egna kod-reviews, där minst två andra i laget behövde godkänna koden. Detta var både för våran egen skull, att koden vi skrev är av tillräckligt hög standard och sedan att den uppfyller de kraven som vår stakeholder vill ha. 


Det andra testen var får sprint-review där vår stakeholder fick ge sin åsikt om det vi gjort under sprinten, om det vi gjort inte blir godkänt av stakeholdern får vi göra justeringar tills det till blir godkänt. Det hade antagligen varit värdefullt att få någon som skulle använda vår sida dvs en kund till vår stakeholder att testa vår sida och ge feedback på användarupplevelsen. 
### B
 Att ha interna reviews på koden vi skriver är något som vi kommer vilja ha i framtida projekt, då det håller uppe kvaliteten på koden och ser till att vi inte missar något viktigt. Vi vill även fortsätta att ha review med den externa stakeholdern. Dessutom vill vi i fortsättningen få feedback av de som kommer använda sidan, om det går att applicera på projektet.
### A→B
 En viktig bit i planeringen av nästa projekt blir att identifiera stakeholdern och vem/vilka som kommer använda sig av det som utvecklas. Då i vissa fall är det lättare att identifiera dessa än andra. Får man ett uppdrag från ett företag blir stakeholdern tydlig, men kanske inte lika lätt att veta vilka som kommer använda sig av produkten. 
## 5. the three KPIs you use for monitoring your progress and how you use them to improve your process
### A
I dagsläget har vi fyra KPIer: 
Tid spenderat på projektet, stress, story points avklarade samt en bedömning från vår stakeholder (skala 1-10). Tidigare ville vi ha minst 20 timmar på projektet per sprint som en KPI, men vi insåg att det inte alltid var representativt och inte möjliggjorde en flexibilitet att variera arbetsinsats mellan sprinter. 
I dagsläget saknar vi även en KPI för nöjdhet hos stakeholders kunder, vilket begränsar feedbacken vi får.
Att få en bedömning veckovis av vår stakeholder upplevde vi som viktigt. Däremot var siffran i sig ganska intetsägande, då en sådan skala är ganska subjektiv, men även utelämnar detaljer kring vilken del som kan ha varit extra bra.

### B
Vi har generellt varit nöjda med våra KPIer, men upplever en avsaknad på KPIer gällande storlek på user stories. Det hade kunnat hjälpa oss att se om våra user stories är tillräckligt små, och därmed se om vi faktiskt arbetar agilt. 
Vi vill kunna få input från de som faktiskt kommer använda hemsidan och därmed kunna få en tydligare indikation och kunna anpassa utvecklingen.
Vi vill få tydlig feedback från vår stakeholder, som både indikerar om förbättring skett, men även vad som förbättrats. Denna feedback ska kunna tolkas även att personer som inte varit med på mötet.
### A→B
För att få denna insikt hade vi exempelvis kunnat ha en KPI som är story points per timme. Det hade gett oss indikationer kring hur krävande våra user stories faktiskt är, och gör det enklare att identifiera för stora stories.
För att kunna samla in feedback från användare är hemsidan nu publicerad, vilket möjliggör för en sådan KPI vid vidareutveckling i framtiden.
För att kunna uppnå en tydlighet i KPIn med feedback från stakeholdern vill vi i framtiden behålla vår 1-10 skala, men även ha med en kommentar med motivering till siffran.

# Social Contract and Effort
## 6. your social contract (Links to an external site.), i.e., the rules that define how you work together as a team, how it influenced your work, and how it evolved during the project (this means, of course, you should create one in the first week and continuously update it when the need arrives)
### A
Vi har oftast inte känt ett behov av att gå tillbaka till det sociala kontraktet. Vid ett par tillfällen har det dock uppdaterats. Exempelvis upplevde vi en problematik med alltför långa möten samt att vi prioriterade vårt egna arbete högst.
### B
Vi ville uppnå kortare möten för att lägga högre andel av tiden på det operativa arbetet. Dessutom ville vi ha ett arbetsflöde där reviews kom igen fortare så färdigskriven kod inte fastnar i systemet.
### A→B
Detta gjorde vi genom att återgå till det sociala kontraktet och korrigera detta så att alla var överens. En prioriteringslista över arbetet att genomföra lades då till. Detta är något som vi vill ta med i nästa projekt då det fungerade bra och gjorde oss mer agila.
## 7. the time you have spent on the course and how it relates to what you delivered (so keep track of your hours so you can describe the current situation)
### A
Vi har haft relativt flexibla krav på tid, vilket har möjliggjort extra arbete för de som vill samt arbete över helger. I dagsläget är average för varje sprint på ungefär 20 timmar, det skall dock tilläggas att vi hade en sprint under påsken som inte räknas med i snittet. Den sprinten hade ett snitt på 10 timmar per person. 
En del personer har under vissa sprintar velat lägga mer tid, men har då upplevt en avsaknad av stories att ta sig an. När det har upptäckts har vi inte kunnat vara tillräckligt agila för att hinna åtgärda det, utan det har framkommit i efterhand under retrospective.
### B
Eftersom att vi har olika kurser och scheman har det möjliggjort att folk har kunnat jobba på projektet när de kan, vilket har lättat stressen en del för alla lagmedlemmar. Dock hade det kunnat bli ännu bättre då vi ser att lagmedlemmar fortfarande rapporterar lite stress.
Vi vill att det alltid ska finnas user stories redo för den som vill arbeta mer. Vi vill också att brist på user stories i sprint-backloggen identifieras så snabbt som möjligt.
### A→B
För att bibehålla en bra stressnivå är det bra att ha kvar KPI:n så att man kan diskutera nivån på varje retrospective och agera därefter då orsaken till stress varierar från vecka till vecka, samt från person till person. 
För att det ska finnas user stories till den som vill arbeta vill vi nästa gång ha ett tydligt system i daily scrum, så behov av att dra in fler user stories i sprint backloggen fångas upp tydligt direkt. Detta vill vi implementera redan i sprint 1. Dessutom vill vi ha specificerat fler user stories i produkt-backloggen och bedömt velocity på dessa så att de enkelt kan dras in i sprint-backloggen vid extra möte mitt i en sprint.
# Design decisions and product structure
## 8. how your design decisions (e.g., choice of APIs, architecture patterns, behaviour) support customer value
### A
Under projektet kände vi en avsaknad av riktlinjer för hur användargränssnittet skulle se ut, och därmed hur vi skulle utforma koden. Det resulterade i att personer gjorde subjektiva tolkningar kring vad som var i enlighet med den givna designen. Vi hade ett kriterium i DoD som sa att allt skulle vara i linje med given design, men då designen var vag blev det svårt att bli enhetliga. När vi pratade med vår stakeholder fick vi mest uppmaningar att förbättra designen, men inte hur det skulle ske. I flera fall blev det dubbelarbete då designen förtydligades alltför sent.
I övrigt har vi försökt ha en mycket modulär arkitektur, så att projektet ska vara lätt att bygga ut eller förändra. Vi märkte under projektets gång att vi behövde byta databas, vilket var väldigt lätt för oss tack kodens uppbyggnad. Tack vare den modularitet vi uppnått kunde många arbeta parallellt i olika moduler, och vi fick sällan merge conflicts.
### B
Till nästa gång vill vi ha en tydlig målbild av hur hemsidan ska se ut i slutet så att vi kan arbeta enhetligt, veta när DoD är uppnådd och enklare identifiera avsteg i våra code reviews. Samt att smidigt kunna diskutera designen med stakeholdern. Detta kommer även göra våra slices mer vertikala då vi slipper behöva “komma ifatt” med front-end mot slutet av projektet och istället kunna ha element av design i varje story.
Vi vill i fortsättningen ha en modulär arkitektur som ger en stor flexibilitet, men även ett enhetligt projekt. Vi vill ha en större större uppföljning på detta än vi haft hittills. 
### A→B
För att få en tydlig bild av hur hemsidan ska se ut i ett tidigt skede skulle vi velat ha en mer detaljerad beskrivning av designen. Det kan antingen ske genom att ställa högre krav på stakeholdern, alternativt att vi kommer med ett detaljerat förslag i en av de första sprint-review:sen.
Då det vi inte hade något nedskrivet för uppnå denna modulära struktur (utöver readme) vill vi i nästa projekt ha en mer konkret uppföljning på detta för säkerställa att alla jobbar modulärt. Det hade exempelvis kunnat ingå som check vid code-reviews, alternativt som punkt i DoD. 
## 9. which technical documentation you use and why (e.g. use cases, interaction diagrams, class diagrams, domain models or component diagrams, text documents)
### A
I dag har vi dokumentation främst i form av arkitekturdiagram, kodkommentarer och en readme. Arkitekturdiagrammet är väldigt översiktligt och hjälper utvecklare att få en bra helhetsbild av hur projektet är strukturerat. Kodkommentarerna är något som vi har varit väldigt noggranna med eftersom vi haft en style-checker som kontrollerat att det finns kommentarer på allt ickeprivat i koden. I readmen har vi bygginstruktioner, testinstruktioner, deploymentinstruktioner och miljöinstruktioner för alla miljövariabler för att en extern utvecklare snabbt ska kunna få igång alla ingående delar.  
### B
I framtiden skulle vi vilja ha dokumentation som är mer specifik gällande operativa processer som t.ex. hur man inkludera en ny kolumn i databasen eller hur man lägger till en ny sökfunktion till vår sökmotor. Vi skulle även vilja ha klassdiagram och diagram för databasen då detta hade varit till stor hjälp för nya utvecklare som ska sätta sig in i koden. 
### A→B
Anledningen till att vi undvik specifik dokumentation är för att det ändras mycket under arbetets gång, och det skulle medföra ett stort merjobb för att hålla uppdaterat. För att i framtiden ändå ha den tidigare nämnda dokumentationen, skulle vi i framtiden kunna autogenerera denna med färdiga verktyg. Fastän kvaliteten av den autogenererade dokumentationen är av lägre grad, skulle det ändå vara bättre än inget alls, och inte kräva en så stor tidsinsats från oss. 
## 10. how you use and update your documentation throughout the sprints
### A
I dagsläget har vi uppdaterat dokumentation inuti kodbasen när koden har ändrats, och detta har säkerställt genom code reviews. README-filen har vi inte varit lika bra på att uppdatera, utan detta har först märkts i efterhand och behövts åtgärdas då. DoD har uppdaterats under arbetets gång när vi märkt att det behövts justeringar.
### B
Vi skulle vilja att README:n uppdateras direkt när ändringar i koden görs, inte i efterhand, precis som det görs med kommentarer inuti koden. Inuti code reviews borde även detta säkerställas. 
### A→B
För att hålla README:n uppdaterad borde vi i framtiden lägga till ett krav i DoD som lyder ungefär “README is updated according to the latest changes”, vilket skulle göra det en del av arbetsprocessen att hålla den uppdaterad. Anledningen att detta passar bättre i DoD än som ett acceptanskriteria är att det kan vara svårt att veta i förväg huruvida README:n kommer behöva uppdateras eller inte. Då kommer man i code reviews kunna påpeka att ett krav i DoD inte uppfyllts. 
## 11. how you ensure code quality and enforce coding standards
### A
I dagsläget har vi haft många åtgärder för att säkerställa hög kodkvalitet:
- En automatisk style-checker som ser till att koden följer en gemensam stil och undviker vanliga misstag. Detta har den gjort genom att räkna varje avvikelse som ett kompileringsfel, vilket har tvingat oss att följa den.
- En stor test suite som automatiskt körs innan kod godkänns för merge. Dessutom har det ingått i DoD att dessa tester måste passera innan en story är klar.
- Som ett krav i DoD har vi att koden måste ha review:ats av två andra i laget, vilket har lett till att många buggar fångats. 
Vissa reviews har varit väldigt stora, vilket har lett till att kvaliteten på den feedback som ges har sjunkit. Ett annat problem har varit att vissa PR:s legat uppe längre än önskat. Vid de tillfällena har gruppmedlemmarna valt att arbeta på andra delar av projektet istället för att slutföra reviews på de PR:s som ligger uppe.
### B
I framtiden vill vi att reviews hålls små så att den feedback som ges är av hög kvalitet. Vi vill också behålla den annars höga kodkvaliteten som funnits. Reviews av PR:s borde också göras mycket snabbare än vad de gjort tidigare.
### A→B
För att uppnå mindre PR:s behöver vi förbättra hur små vi gör våra user stories, och kanske vid behov även dela upp dem i tasks som kan review:as separat för att minska bördan på personen som gör review:en. 
För att bibehålla den höga kodkvaliteten borde vi fortsätta med de automatiserade verktygen, och vi borde även fortsätta med code reviews då de bidrar mycket till ökad kodkvalitet. 
Slutligen borde en prioriteringsordning fastställas tidigt i projektets gång som tydliggör i vilken ordning arbetsuppgifter ska utföras, där reviews av PR:s ligger högt i rangordningen. Detta är något vi gjorde i näst-sista sprinten, men vi borde ha gjort det redan från början.


# Application of Scrum
## 12. the roles you have used within the team and their impact on your work
### A
De roller vi använt oss av har fokuserat på Scrum-metodiken, inte på tekniska roller som t.ex. front-end lead eller back-end lead. Rollerna är:
- Product owner: Rollen är tagen direkt ur Scrum och har huvudsakligen innefattat att prioritera backloggen så att de uppgifter som ger mest värde ligger överst. Vidare har denna roll inneburit konstant kommunikation med stakeholder kring vad som ger mest värde för tillfället. 
- Scrum master: Också tagen direkt ur Scrum med ansvaret att coacha hur man arbetar korrekt med Scrum. Rollen hade också ett utökat ansvar som inkluderade ansvar att boka grupprum, lämna in uppgifter på canvas och kommunikation med andra lag och TA:s. Scrum master assisterade även Product owner vid backlog management, då vi märkt att att detta var en svår uppgift för en person att bedöma ensam.
Till skillnad från Product owner var Scrum master en roterande roll där vi bytte Scrum master varje sprint, för att ge varje gruppmedlem en chans att få testa på rollen och ge incitament till att vara extra påläst på scrum. Den roterande rollen resulterade dock i att de arbetsuppgifter som faktiskt utfördes av Scrum master varierade stort beroende på vem av lagmedlemmarna som hade rollen, då ingen kunde vänja sig vid vad som förväntades av en. 
De arbetsuppgifter som faktiskt utfördes av Scrum master var för det mesta assistans vid backlog management. Att se till att Scrum följs korrekt blev mer en roll som hela laget tog på sig, då ingen var speciellt mer kunnig inom området. 
### B
Scrum master borde närmare följa sina arbetsuppgifter, och det borde inte variera vilka av dem som utförs från sprint till sprint. 
Alla utvecklare i laget borde kunna få arbeta på vilken del av projektet som helst, och de bör till slut få chansen att bygga upp en heltäckande kompetens gällande projektet. 
### A→B
Scrum master borde vara en fast roll, då detta tillåter den som har rollen att bli varm i kläderna och veta vad som förväntas av rollen. Att ha en fast Scrum master bör även leda till mer konsekvent utförande av arbetsuppgifterna. Potentiellt hade detta även kunnat leda till att arbetsuppgifterna utförs med högre kvalitet. 
Vidare bör vi även i fortsättningen undvika bestämda tekniska roller, för att ge alla möjligheten att utvecklas maximalt. Det ska dock tilläggas att denna rekommendation kan bero på vår homogena bakgrund inom laget, då alla hade liknande kompetensnivåer och ingen stack ut inom något speciellt område. I fallen där någon med en spetsad kompetens finns med i laget hade det möjligen varit mer värdefullt att nyttja deras specifika kompetens genom en given teknisk roll.

## 13. the agile practices you have used and their impact on your work
### A
 Under projektet har vi varje sprint använt oss av alla scrum-event som nämns i The 2020 Scrum Guide. Detta gav oss en tydlig struktur för hur vi skulle arbeta iterativt mot vårt gemensamma mål. I sprintplaneringsmöten har vi fått möjligheten att diskutera och få en gemensam bild av projektet samt uppskatta hur mycket arbete vi kan göra tillsammans under kommande sprint. Dessa möten har dock ofta tagit mycket längre tid än planerat. I sprint-reviews har vi träffat stakeholdern och diskuterat vad som borde prioriteras i nästa sprint vilket har resulterat i att vi kunnat ta kundens idéer i åtanke och justera det vi planerade att leverera. I sprint retrospectives har vi kunnat reflekterat över den senaste sprinten och lära oss av varandras fram- och motgångar.
### B
I nästa agila projekt vill vi fortsätta följa Scrum men från början försöka begränsa tiden sprintplaneringsmöten tar. Det skulle också vara fördelaktigt att i ett tidigt skede bestämma hur buggar hanteras i vår scrum-board.
### A→B
Vi planerar att begränsa tiden möten tar genom att låta product-owner och scrum-master från början förbereda user stories i förväg, som vi gjort de senaste sprintarna. I de senaste sprintarna har flera user stories varit förberedda och kunde under sprintplaneringsmötet direkt diskuteras och uppskattas tillsammans. Vi planerar även att bestämma hur buggar borde hanteras i scrum-boarden i början av projektet.
## 14. the sprint review and how it relates to your scope and customer value (Did you have a PO, if yes, who?, if no, how did you carry out the review? Did the review result in a re-prioritisation of user stories? How did the reviews relate to your DoD? Did the feedback change your way of working?)
### A
Under projektets gång hade vi sprint-reviews med stakeholdern på måndagar. Dessa organiserades som videosamtal där en person från laget delade skärm och visade vad som lades till eller ändrades i den senaste sprinten och stakeholdern hade möjlighet att ge feedback och ställa frågor. Det var även ett tillfälle där vi kunde ställa frågor till stakeholdern och tillsammans bestämma vilka user stories som skulle ge mest värde och borde prioriteras i nästa sprint. Till exempel frågade vi om det är viktigt att webbsidan är mobilanpassad och utifrån stakeholderns svar valde vi att inte fokusera på att anpassa sidan för mobiler. Under detta projekt har vi inte haft detaljerade planer på hur webbsidan skulle utformas grafiskt vilket resulterade i att vi fokuserade på funktionalitet och inte lade tillräckligt mycket tid på design. På grund av detta fick vi främst feedback på webbsidans funktionalitet och kunde inte få lika mycket feedback på sidans utseende som ändrades betydligt i de sista sprintarna.
### B
I nästa projekt skulle vi vilja ha regelbundna sprint-reviews med stakeholdern, som i detta projekt, fast där vi ställer fler frågor om aspekter som till exempel design.
### A→B
För att kunna få mer feedback om design i sprint-reviews i nästa projekt vill vi i ett tidigt skede skapa en tydlig plan för hur användargränssnittet ska utformas grafiskt eller be stakeholdern om mockups och redan från början ha design i åtanke när vi arbetar på user stories.
## 15. best practices for learning and using new tools and technologies (IDEs, version control, scrum boards etc.; do not only describe which tools you used but focus on how you developed the expertise to use them)
### A
I projektet har vi använt oss av flera moment som lett till ökad inlärning. Bland annat parprogrammering, code reviews, workshops, att vi hjälpt varandra när vi stött på problem och att alla har fått arbeta på alla delar av kodbasen, oavsett tidigare erfarenhet eller kunskap. Detta har både haft sina för och nackdelar. Fördelarna är att alla nu i slutenden har tillräcklig kunskap för att ta sig an i princip vilken uppgift som helst som rör kodbasen. En nackdel i närtid har varit att alla dessa metoder är tidskrävande och saktat ner takten som vi har kunnat leverera nya inkrement i. Sett till helheten har dock vår förmåga att leverera nya inkrement ökat när alla väl sitter på samma tekniska kunskap vilket gjort dessa moment nödvändiga och viktiga. 
### B
I framtida projekt vill vi se att dessa moment fortsätter användas för inlärning eftersom de underlättat och förbättrat inlärningen för oss alla. Någon vi skulle kunna göra bättre är att ta större hänsyn till att inlärning kan ta lång tid. Vi borde även bli bättre på att fråga om hjälp när vi stöter på problem eftersom andra förmodligen stött på något liknande problem tidigare. 
### A→B
Genom att göra förmedlandet av kunskap och lärdomar till en mer formell aktivitet, t.ex. kan de delas under sprint retrospective i en mindre workshop. Där kan den som lärt sig något nytt kort presentera det problem och den lösning de använt. Detta skulle förbättra vår gemensamma kunskap och underlätta framtida problemlösning.
## 16. relation to literature and guest lectures (how do your reflections relate to what others have to say?)
### A
Ett koncept som lett till många besvär i projektet är minimum viable product (MVP). I alla sammanhang där det varit ett problem har vi i ett tidigare skede implementerat funktionalitet som egentligen borde byggt på mer grundläggande delar av koden som då ännu inte fanns. Ett exempel på detta är när vi lade till favoritmarkering av kontrakt. Detta gjordes innan användare fanns vilket ledde till att implementationen inte alls passade när användare väl lades till. Detta ledde till att den bakomliggande logiken helt behövde skrivas om. Vi förlorade både tiden som gick till att implementera det första gången och tiden som gick till att skriva om det.
### B
I framtida projekt vill vi helst inte behöva bygga om delar av koden om kraven från stakeholder inte förändrats.
### A→B
För att förhindra att detta händer i framtida projekt kan vi ta tillvara på det vi känner till om en produkt, som vilka features som kommer finnas och hur dessa idealt sett kommer se ut. Med detta kan vi se till att vi implementerar grundläggande funktionalitet först och inte bygger ett luftslott.
