# Individuella reflektioner för Martin
## Läsvecka 4

## Vad vill jag lära mig eller förstå bättre?
Under denna vecka har jag funderat mer kring hållbar testning och kommit till slutsatsen att sättet vi naturligt väljer att testa våran kod är alldeles för bunden till implementationen. Detta har visat sig genom att varje gång vi vill ändra i t.ex. ett av formulären på webbsidan så måste man gå in i och ändra testerna. För att undvika detta i framtiden har jag börjat införa mer generella CSS-klasser och id:s, som går att behålla även när implementationen byts ut. På så sätt borde testerna vara lite mer robusta. Jag vet inte om detta är en perfekt lösning, så jag får se om det faktiskt hjälper eller inte.

## Hur kan jag hjälpa någon annan eller hela laget att lära sig något nytt?
Jag parprogrammerade inget denna veckan, och var därför lite mer effektiv än vanligt. Fast det känns inte som om detta är hållbart i längden, då alla i laget ska kunna förstå kodbasen, så jag kommer försöka fortsätta med mer parprogrammering i fortsättningen.

## Vad har jag bidragit med till vårt användande av Scrum?
Jag har tagit upp funderingar kring om det är okej med relativt "horisontella" user stories som t.ex. bara berör gränssnittspolering *så länge det ger värde till våra stakeholders*. Vi har haft lite diskussioner kring detta och kommit till slutsatsen att vi borde nog fråga TA om detta, så vi vet hur vi kan fortsätta med våran UI-polering.


## Vad har jag bidragit med till lagets leveranser?
Jag har slutfört ett stort antal user stories och lagt upp reviews av andras PR:s. Denna veckan bidrog jag inte särskilt mycket till leveranser som andra i laget arbetade på, så jag ska försöka hjälpa till lite mer nästa vecka.
