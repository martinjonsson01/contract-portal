# Individuella reflektioner för Martin
## Läsvecka 2

## Vad vill jag lära mig eller förstå bättre?
Nu har vi haft möte med våran stakeholder, VD:n från företaget vi samarbetar med. Från detta möte har jag fått bättre förståelse för hur en icke-teknisk stakeholder ser på projektet. Det är intressant att se hur andra kan tänka helt annorlunda kring en mängd funktioner, t.ex. kring vad som anses vara svårt eller lätt att implementera. Vi kommer snart komma i kontakt med en mer tekniskt lagd stakeholder, vilket kommer vara intressant i jämförelse till VD:n. Jag hoppas få lite mer insikt i den skillnaden.

## Hur kan jag hjälpa någon annan eller hela laget att lära sig något nytt?
Jag har hållit i en Git- och GitHub-workshop för de lagmedlemmar som inte haft mycket tidigare erfarenhet av verktyget och webbsidan, och jag hoppas att de lärt sig något nytt där. Nu börjar snart första sprinten och då kommer jag att göra mitt bästa för att lära ut hur teknologierna vi arbetar med fungerar, då det är jag som har mest erfarenhet av de vi valt att använda.


## Vad har jag bidragit med till vårt användande av Scrum?
Jag har lyssnat aktivt under föreläsningarna och lagt märke till att det är felaktigt att avsluta en sprint tidigt, vilket är något vi diskuterat tidigare och missförstått som helt okej att göra. Genom att ta upp detta i laget och diskutera kort så hoppas jag att vi kommer kunna följa Scrum-idealet bättre. I fortsättningen nu blir det inga mer föreläsningar, så jag kommer försöka läsa på om Scrum-praxis när det väl dyker upp frågor kring det.


## Vad har jag bidragit med till lagets leveranser?
Denna veckans leveranser har jag inte bidragit till i lika stor mån som jag vanligtvis hade velat, men det är något jag är helt okej med då denna veckans leveranser varit saker jag inte är lika mycket av en expert som jag är på andra ämnen. Själva project scope hade jag minimal input i, då det var gruppmedlemmen som är i kontakt med företaget som hade bäst koll på det. Business model canvas hade jag ingen aning om vad det var tidigare, så jag förlitade mig på de andras expertis kring den. Nu i första sprinten kommer det vara mycket mer tekniska leveranser vi utför, och då misstänker jag att jag kommer kunna bidra mycket mer. 

