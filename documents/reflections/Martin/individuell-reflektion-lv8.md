# Individuella reflektioner för Martin
## Läsvecka 8

## Vad vill jag lära mig eller förstå bättre?
Vi har diskuterat att några av de KPI:er vi valde att använda (stress per person, betygsättning från stakeholder) har varit väldigt subjektiva och svåra att definiera. Detta går emot Scrums tankar om empirism, då det man gör ska vara mätbart och analyserbart på en djupare nivå. Två av våra andra KPI:er (tid spenderad i möten, tid spenderad totalt per person) är mycket bättre från denna ståndpunkt, då de konkret går att fastställa och numeriskt jämföra utan tvivel på vart numrerna kommer ifrån.

För framtida projekt vill jag lära mig mer om hur man kan på ett hållbart sätt få till små user stories som leder till små PR:s, även för komplexa problem. Jag har uppfattningen, och detta projektet har delvis bekräftat den, att det finns vissa komplexa uppgifter (t.ex. en omstrukturering av databasrelationer) som är väldigt svåra att bryta ned. I framtida projekt kommer jag att försöka utförska fler sätt att hantera dessa bättre.

## Hur kan jag hjälpa någon annan eller hela laget att lära sig något nytt?
Jag är nöjd med hur jag har bidragit till lagets kunskap under denna projekt, och jag hoppas att kunna få dela med mig av min kunskap till denna grad även i framtida projekt. Troligtvis var detta mer av ett undantag, då jag specifikt hade föreslagit de teknologier vi arbetade med, så i framtiden kommer jag nog att vara mer på den mottagande sidan av kunskap.

## Vad har jag bidragit med till vårt användande av Scrum?
Jag har aktivt uppmuntrat uppdelning av user stories i så små paket som möjligt, vilket har lett till att denna sprint slutfördes ett mycket större antal stories (då de var mycket mindre än vanligt) än tidigare. Detta är delvis tack vare att vi varit noggranna med uppdelning, men delvis tur i och med att inget av det som var prioriterat i backloggen var särskilt komplexa tekniska utmaningar. 

## Vad har jag bidragit med till lagets leveranser?
Jag var med på överlämningen av den slutgiltiga produkten till stakeholdern, där jag presenterade delar av det vi utvecklat och tog jag till mig av den feedback som gavs. 