# Individuella reflektioner för Martin
## Läsvecka 5

## Vad vill jag lära mig eller förstå bättre?
Hittills har de mer robusta testerna jag skrivit och fått andra i laget att skriva varit relativt mer hållfasta mot ändringar i implementationen. Fast detta kan lika gärna vara på grund av att vi inte ändrat på de saker som lätt får testerna att misslyckas, så på en vecka säger detta inte särskilt mycket. Jag nöjer mig med den nivån vi har på testerna för tillfället. 

Det jag vill lära mig mer om nu är hur ett bra sätt att hantera buggar inuti Scrum ska fungera. Den fullösning vi kört med hittills är att vi gjort hotfix-branches som inte tillhör någon story och inte är överenskomna om. Detta, mest för att det är smidigt och det har oftast varit små grejer som behöver fixas. Nu börjar jag inse att detta troligtvis går mot Scrum-metodiken rätt hårt, så jag vill lära mig mer om hur man ska anpassa sprintplaneringen efter detta.

## Hur kan jag hjälpa någon annan eller hela laget att lära sig något nytt?
Denna veckan har jag hjälp till mer genom att hoppa in när andra i laget ber om hjälp när de fastnat på något moment. Detta känns som ett bra sätt att sköta det, då folk kan arbeta individuellt så länge de känner att de klarar av det, fast kan fortfarande få hjälp och bli stöttade av laget genom att be om det.

## Vad har jag bidragit med till vårt användande av Scrum?
Vi fick lära oss på handledningsmötet att den UI-polering vi struntat i nu under de första sprintsen egentligen borde varit medbakade i varje user story från början. Lösningen till att komma ikapp är att säga att varje gång en user story rör en bit av gränssnittet så anses den inte vara klar förrän gränssnittet är åtgärdat. Detta känns väldigt jobbigt, då man kan egentligen vara klar med en user story och ändå behöva göra extra arbete för att fixa till gränssnittet. Men någon gång måste någon göra detta arbete för att låta oss komma ikapp, så det är nog ändå en rimlig lösning. Jag har bidragit i denna aspekten genom att upprepa denna poäng vid ett flertal tillfällen.


## Vad har jag bidragit med till lagets leveranser?
Som alla andra sprints har jag slutfört ett antal user stories och utfört reviews av PR:s. 