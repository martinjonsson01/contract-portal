# Individuella reflektioner för Martin
## Läsvecka 7

## Vad vill jag lära mig eller förstå bättre?
Vi diskuterade olika sätt att integrera bugghantering i Scrum, och vi hittade att det fanns två olika sätt att göra det: 1) genom att behandla dem som user stories, eller 2) genom att lägga undan en bestämd mängd tid till dem under varje sprint. 

Huvudpoängen vi kom fram till var att det inte spelar någon roll för våra stakeholders och användare hur vi behandlar buggar, utan bara att de blir hanterade. I den andan valde vi att varken behandla dem som user stories eller att lägga undan bestämd tid till dem. Vi valde istället att lägga dem i en separat kolumn i våran Scrum-board, och arbeta på dem när vi är klara med våra user stories. Detta tror jag är ett bra sätt att arbeta, och under veckan har det nu fungerat väldigt bra.

Nu inför sista sprinten vill jag lära mig om vad som är en bra KPI, och om de vi använt är bra eller inte. Detta ska bli intressant att ta upp i våran sista team-reflektion.

## Hur kan jag hjälpa någon annan eller hela laget att lära sig något nytt?
Denna veckan har jag fortsatt hjälpa till med miljökonfiguration, vilket har varit ett problem för många i laget då alla inte är vana vid denna typ av konfiguration. Vi har även haft strul med MacOS, då bara ett fåtal i laget arbetar med det, men jag lyckades hjälpa dem att lösa det till slut. I fortsättningen ska jag försöka förutse de här problemen genom att föreställa mig hur någon annan i laget skulle hantera en ändring jag gör i koden.

## Vad har jag bidragit med till vårt användande av Scrum?
Jag har varit med på de diskussioner vi haft kring bugghantering, vilket har varit intressant. Som jag nämnde under första rubriken har vi valt att avvika lite från de exempel av Scrum-bugghantering som vi hittat, men jag tror att det fortfarande följer Scrum-andan då fokus fortfarande ligger på vad en stakeholder och användare får för värde.


## Vad har jag bidragit med till lagets leveranser?
Jag har hjälpt många av lagmedlemmarna att få igång sina arbetsmiljöer nu när vi har ny konfiguration som behövs, vilket indirekt har bidragit till att de kan bidra till lagets leveranser. Jag har även slutfört ett antal user stories, och börjat kolla på hur man kan implementera framtida user stories.
