# Individuella reflektioner för Tamás
## 25/3-2022
* What do I want to learn or understand better?

** Nu initialt vill jag bli mer bekväm i att sätta upp en bra struktur för ett mjukvaruprojekt. Hittills har kurserna som jag har läst varit mest inriktade på att lära ut faktiskt programmeringskunskap men mindre kring hur man ska lägga upp det med GitHub och sådana delar. Jag har exempelvis inte resonerat om frågor såsom vilken merge-strategi vi skall ha, eller hur vi ska sätta upp repot för att det ska bli så smidigt som möjligt. Jag har inte heller använt mig av processer såsom Scrum för att lägga upp arbetet, och det är också något som jag vill lära mig mer om.

* How can I help someone else, or the entire team, to learn something new?

** Genom att dela med mig och förklara koncept, strategier och andra teorier som andra gruppmedlemmar kanske inte har lärt sig om kan jag bidra med kunskap till gruppen. För att lyckas med detta är det viktigt att jag aktivt kommunicerar kunskapen, och tar för mig vid tillfällen där jag märker att jag kan utveckla och bredda diskussionen. Det gäller även att vara aktiv i diskussionerna och fokuserad på att hänga med under möten för att kunna upptäcka de sistnämnda situationerna. 


* What is my contribution towards the team’s use of Scrum?

** Genom att vara påläst och ha kollat på litteratur likt “Scrum Guide” har jag kunnat tillföra i diskussionerna kring Scrum. För att alla i gruppen skall ha möjlighet att tillföra kring användandet av Scrum har vi utsett en roterande Scrum Master. Den personen har som uppgift att se till så att gruppen förhåller sig till dem riktlinjer som finns inom Scrum.

* What is my contribution towards the team’s deliveries?

** Min insats i veckans inlämning har varit att jag har medverkat på båda två av våra möten och varit aktiv i diskussionerna som vi haft. Jag har också fört dialog med det företaget som vi kommer att utföra projektet åt och jobbar där på att boka in ett uppstartsmöte. Därutöver har jag som uppgift att skriva en projektbeskrivning som vi skall skicka in för utvärdering och godkännande. 

